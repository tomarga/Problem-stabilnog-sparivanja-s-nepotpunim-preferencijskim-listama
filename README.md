## Problem stabilnog sparivanja s nepotpunim preferencijskim listama
***
Projekt nastao u sklopu izbornog kolegija Metaheuristike na PMF-u u Zagrebu.
Članovi tima: Ivona Raguž i Margarita Tolja
***

Problem stabilnog sparivanja ima široku praktičnu primjenu. Neke od takvih primjena su: dodjeljivanje bolnica liječnicima, smještanje učenika u škole u ovisnosti o vlastitim preferencijama, dizajniranje različitih dvostranih tržišta.
U projektu se promatra problem pronalaska stabilnog braka s nepotpunim preferencijskim listama uz moguću ,,ravnodušnost“ pri odabiru pojedinih partnera. Problem se rješava primjenom pčelinjeg algoritma na dva disjunktna skupa jednake veličine koja predstavljaju skup muškaraca i skup žena. Svaki pojedinac iz obaju skupova stvara svoju preferencijsku listu pripadnika suprotnog spola. Preferencijske liste nasumično se generiraju generatorom opisanim u članku koji prezentira rješavanje problema metodom lokalnog traženja te rezultate dobivene primjenom spomenute metode. Rezultati mjerenja nastalih primjenom pčelinjeg algoritma na problem stabilnog sparivanja uspoređuju se s rezultatima metode lokalnog traženja koja se pokazala poprilično efikasnom kada je riječ o ovom problemu. Dobiveni rezultati prikazuju se u ovisnosti o ulaznim parametrima pčelinjeg algoritma čija je bitna značajka upravo veliki broj ulaznih parametara.

